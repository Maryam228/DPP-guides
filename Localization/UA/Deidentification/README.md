**альтернативні формати**:  [Дивіться відео для цього посібника тут](https://youtu.be/MX0Y1UjL73g). [Отримати доступ до цього довідника як до файла PDF](https://dldocs.mercycorps.org/DPPDeidentifyingDataGuideUA.pdf).

# Знеособлення даних
У цьому посібнику наведено приклад видалення з набору даних інформації, що ідентифікує особу (ІІО). Існує кілька способів «знеособлення» даних, під якими розуміють заходи або методи обробки, спрямовані на запобігання розкриттю особистості суб'єкта даних. Два поширених типи знеособлення — "анонімізація" і "псевдонімізація".

**Анонімізація** — це процес, за допомогою якого персональні дані стають анонімними, щоб особу (або "суб'єкт даних") більше не можна було ідентифікувати. Це постійна зміна даних. Загальні методи включають в себе видалення інформації, що ідентифікує особу, або шифрування значень у певних наборах ІІО.

> Приклад: уявіть, що організація має дані опитування, які містять поля для імені, державного ідентифікаційного коду, назви села, етнічної належності, віку, рівня освіти та показників здоров'я. У цьому випадку видалення імені та державного ідентифікаційного коду буде першим кроком до того, щоби зробити дані анонімними, оскільки ці «прямі характеристики» є персональними даними, які безпосередньо ідентифікують особу. «Непрямі характеристики» — назва села, етнічна належність, вік, рівень освіти та показники здоров'я залишаться..

Однак, попри те, що деякі характеристики здаються "анонімними", вони можуть такими не бути. Якщо опитування проводилося в дуже маленькому селі, де лише двоє жителів ідентифікують себе із певною етнічною належністю, і вони різного віку, то використання цих двох непрямих характеристик може дозволити ідентифікувати цих людей! Процес, у ході якого досліджуються всі атрибути для зниження ризику повторної ідентифікації суб'єкта даних, називається статистичним контролем розкриття даних. Першим кроком у цьому процесі є оцінка ризиків розкриття даних. У Центрі гуманітарних даних є [навчальний онлайн-посібник для проведення оцінки ризику розкриття даних](https://centre.humdata.org/learning-path/disclosure-risk-assessment-overview/).

**Псевдонімізація**, з іншого боку, полягає в обробці персональних даних таким чином, що персональні дані більше не може бути віднесено до конкретного суб'єкта даних без використання додаткової інформації, такої як ключовий код.

> Приклад: уявіть, що опитування містить ваше ім'я, адресу електронної пошти, вік, національність і робоче місце. Псевдонімізація бере дані, за якими можна ідентифікувати конкретно вас (ваше ім'я, адресу електронної пошти, вік), і робить їх недоступними та відокремленими від неспецифічних даних, таких як ваша національність. Псевдонімні дані може бути знову зібрано разом в якийсь момент, так що всю інформацію може бути знову пов'язано з конкретним джерелом або особою. Ось чому псевдонімізація вимагає, щоби додаткова інформація зберігалася окремо і підлягала технічним та організаційним заходам для забезпечення неможливості віднесення персональних даних до суб'єкта даних.

### Що обрати — анонімізацію або псевдонімізацію?
Анонімізація, як правило, буде безпечнішою та зменшить ризик розкриття ІІО. Однак іноді це може зробити дані занадто загальними, через що вони можуть втратити користь для таких програм, як робота з грошовими ваучерами. У випадку програм охорони здоров'я, які включають вакцинацію або інші методи лікування, може бути важливо зв'язатися з людьми для подальшого лікування. В обох цих випадках псевдонімізація буде найкращим вибором, оскільки ви завжди можете знову зібрати дані разом, щоби ідентифікувати особу, коли це необхідно.

Немає єдиної правильної відповіді на те, коли віддавати перевагу одному методу перед іншим, і перш ніж обрати, як знеособити свої дані, важливо розуміти, чому дані було зібрано, потенційні ризики, пов'язані зі зберіганням цих даних, і потреби програми.

Важливо також розуміти, що методи, які використовуються як для анонімізації, так і для злому даних, стають все складнішими, і що [Важливо також розуміти, що методи, які використовуються як для анонімізації, так і для злому даних, стають все складнішими, і що](https://reliefweb.int/report/world/mosaic-effect-revelation-risks-combining-humanitarian-and-social-protection-data). Якщо сумніваєтеся, зверніться по допомогу до своєї команди з даних або ІТ.

## Важливість
Останні [витоки даних у Міжнародному Комітеті Червоного Хреста](https://www.icrc.org/en/document/cyber-attack-icrc-what-we-know), [зломи електронної пошти в Агентстві США з міжнародного розвитку](https://www.devex.com/news/usaid-hack-is-wakeup-call-for-aid-industry-on-cybersecurity-100028) та [неналежне розповсюдження даних Верховним Комісаром ООН у справах біженців](https://www.hrw.org/news/2021/06/15/un-shared-rohingya-data-without-informed-consent#) — все це показує, яким чином гуманітарні дані наражаються на ризик. Дані опитувань домогосподарств, оцінки потреб та інші форми мікроданих складають все більш значний обсяг даних у гуманітарному секторі. Ці типи даних мають вирішальне значення для визначення потреб і перспектив учасників програми та спільнот, у яких ми працюємо, але ці дані також пов’язані з певними ризиками. Розуміння того, як оцінювати та керувати чутливістю цих даних, має дуже важливе значення для забезпечення їх безпечного, етичного та ефективного використання в різних контекстах реагування.

Деякі переваги використання анонімізованих даних над персональними даними:
 - захист від неналежного розкриття персональних даних;
 - до анонімізованих даних застосовується менше юридичних обмежень;
 - надання організаціям можливості створювати відкриті або загальнодоступні дані, дотримуючись при цьому своїх зобов'язань щодо захисту даних.

## Принципи
Знеособлення даних є частиною обробки даних, а обробка персональних даних, здійснювана гуманітарними організаціями, повинна відповідати наступним принципам.
- **Справедливість і законність обробки**: методи повинні відповідати регіональному, національному чи місцевому законодавству або політиці, які можуть обмежувати те, які дані може бути знеособлено і як використовуються певні технології. Будь-яка обробка персональних даних має бути прозорою для залучених суб'єктів даних.
- **Обмеження цілей**: гуманітарні організації повинні визначити та викласти конкретні цілі, для яких обробляються дані. Ці цілі повинні бути чіткими та законними.
- **Пропорційність**: забезпечити, щоби кожен конкретний захід, пов'язаний з обробкою персональних даних, відповідав заявленій меті. Наприклад, чи збирається лише мінімально необхідний обсяг даних? Чи вжито відповідні технічні та організаційні заходи для зменшення ризиків, пов'язаних з обробкою даних?
- **Технологічні зміни**: нові набори даних та нові інструменти для їх аналізу швидко змінюються та розвиваються, як і засоби, за допомогою яких дані зламують або крадуть. Важливо розуміти нові та потенційні ризики для ваших даних і продовжувати коригувати свої методи та практики відповідним чином

## Інструкції
Ви можете слідувати цим [Інструкціям із псевдонімізації](Pseudonymization-instructions.md), щоби розглянути базовий приклад псевдонімізації набору даних. У цій вправі використовується [зразок набору даних, знайдений у папці з даними онлайн-посібника](data/Pseudonymization_example.csv).

Після псевдонімізації зразка даних ви можете продовжити роботу з навчальним посібником від Центру гуманітарних даних [для проведення оцінки ризиків розкриття даних](https://centre.humdata.org/learning-path/disclosure-risk-assessment-overview/).

## Додаткова підтримка
Знеособлення даних є частиною практик належного керування даними та більшого життєвого циклу даних, що є загальною діяльністю для індивідуального збору даних як складової програми або відгуку. Наступні ресурси є відмінним початком для повнішого розуміння управління вашими даними відповідальним чином.
- "Інструментарій відповідальності за дані" від Cash Learning Partnership призначений спеціально для тих, хто використовує готівку та ваучери, але є золотим стандартом управління відповідальним використанням даних. Інструментарій доступний [англійською](https://www.calpnetwork.org/wp-content/uploads/2021/03/Data-Responsibility-Toolkit_A-guide-for-Cash-and-Voucher-Practitioners.pdf), [арабською](https://www.calpnetwork.org/ar/publication/data-responsibility-toolkit-a-guide-for-cva-practitioners/), [французькою](https://www.calpnetwork.org/fr/publication/data-responsibility-toolkit-a-guide-for-cva-practitioners/) й [іспанською](https://www.calpnetwork.org/es/publication/data-responsibility-toolkit-a-guide-for-cva-practitioners/) мовами.
- ["Набір для початківців про дані для працівників гуманітарної сфери"](https://www.calpnetwork.org/wp-content/uploads/2020/06/DataStarterKitforFieldStaffELAN.pdf) від Electronic Cash Transfer Learning Action Network містить низку порад щодо даних для розуміння різних аспектів практик належного керування даними та їх захисту.
- ["Довідник із захисту даних у гуманітарній діяльності"](https://www.icrc.org/en/data-protection-humanitarian-action-handbook) від Міжнародного Комітету Червоного Хреста є докладним посібником майже з усіх аспектів гуманітарних даних. Глава 2 спеціально присвячена знеособленню даних.
- ["Довідник спеціаліста із сучасного розвитку"](https://the-engine-room.github.io/responsible-data-handbook/) від Engine Room — хороший огляд питання даних у контексті міжнародної діяльності з розвитку. Розділ про ["Обмін даними"](https://the-engine-room.github.io/responsible-data-handbook/chapters/chapter-02c-sharing-data.html) спеціально присвячений знеособленню.
